<html>

<head>
    <title>Dungeon World</title>
    <link href="https://fonts.googleapis.com/css?family=Alegreya+Sans+SC|Roboto+Condensed" rel="stylesheet">
    <link href="https://fonts.googleapis.com/css?family=Cormorant+Garamond:400i,600i" rel="stylesheet">
    <link rel="stylesheet" type="text/css" href="style.css">
    <style>
        .row {
            width: 720px;
            margin: 0 auto;
        }

        .boxed {
            padding: 5px 15px 10px;
            background: #FFF;
            box-shadow: 3px 3px 12px rgba(0, 0, 0, 0.3);
            margin-bottom: 20px;
        }

        .fc {
            display: flex;
        }

        .boxed .col {
            flex-grow: 1;
            padding: 0 10px;
        }

        h2 {
            font-weight: bold;
            font-size: 19px;
            margin-top: 5px;
        }

        p {
            padding: 5px 20px;
        }

        .objectives p {
            font-family: 'Cormorant Garamond', serif;
            font-style: italic;
            text-align: center;
            font-size: 22px;
            margin: 5px;
        }

        .guidelines p {
            text-align: center;
        }

        .moves .moves-move p,
        .moves .moves-move ul {
            margin: 5px;
        }

        p.highlight {
            font-family: 'Cormorant Garamond', serif;
            font-style: italic;
            font-size: 19px;
            border-bottom: 1px solid #E1E1E1;
        }
    </style>
</head>

<body>
    <div class="row">
        <h1>Introduzione</h1>
    </div>
    <div class="row boxed moves">
        <h2>Cos'è DungeonWorld</h2>
        <p class="highlight">
            DungeonWorld non è un gioco di ruolo...
        </p>
        <p>
            Se "GDR" (o "RPG") ti fa pensare a <i>D&D</i>, <i>Pathfinder</i> o <i>Vampire: The Masquerade</i> allora è meglio
            se approcci DungeonWorld (DW) con la convinzione che non sia un "GDR". Il fatto è che DW, pur mirando a produrre
            per te e i tuoi amici lo stesso risultato, guida i giocatori e il GM in maniera molto diversa dai manuali dei
            GDR classici. Dove D&D ti fornisce una gran quantità di strumenti atti a rappresentare e simulare, lasciando
            poi uno spazietto ai consigli su come comportarsi al tavolo da gioco, DW fa il contrario.
        </p>
        <p class="highlight">
            ...DungeonWorld è un sistema di tecniche per la narrazione collaborativa
        </p>
    </div>




    <div class="row boxed moves">
        <h2>Meccanismo Base</h2>
        <p>
            La base delle regole di DW è la <b>Mossa</b>. Esistono due categorie principali di Mosse:
            <i>Mosse del Giocatore</i> e <i>Mosse del GM</i>.
        </p>
        <h2>Mosse del Giocatore</h2>
        <p>
            Le Mosse del Giocatore sono divise per convenienza in Mosse di Base, Mosse Avanzate e Mosse di Classe, ma in sostanza hanno
            tutte in comune gli stessi elementi:
            <ul>
                <li>un evento scatenante</li>
                <li>un meccanismo di risoluzione basato sul tiro di dadi (opzionale)</li>
                <li>uno o più effetti sulla narrazione</li>
                <li>raramente informazioni aggiuntive su <b>come</b> apportare gli effetti sulla narrazione</li>
            </ul>
        </p>

        <p class="highlight">
            Tutte le Mosse Nascono nella Narrazione e Finiscono nella Narrazione
        </p>

        <h2>Mosse: Evento Scatenante</h2>
        <p>
            Le Mosse del Giocatore non possono essere messe in gioco direttamente. Non sono pulsanti sul joypad o carte nella mano che
            il giocatore possa azionare per far muovere i personaggi sullo schermo.
            <br/><b>Una Mossa viene invocata da un evento che accade nella narrazione</b>. Quando la storia messa in atto
            dai giocatori include una scena corrispondente all'evento scatenante di una Mossa, questa è chiamata in causa.
            Quando ciò avviene i giocatori interrompono la narrazione per risolvere la Mossa, quindi ne applicano il risultato
            alla storia e proseguono. Il GM vorrà tenere a mente quali sono gli eventi in grado di scatenrare specifiche
            Mosse in modo da riconoscerli in gioco e aiutare i giocatori a risolere le Mosse nel modo corretto.
        </p>

        <p class="highlight">
            Non pensare alle Mosse, pensa alla storia
        </p>

        <h2>Mosse: Tirare i Dadi</h2>
        <p>
            Alcune Mosse richiedono il tiro di dadi. Ogni volta che una mossa dice <b>tira+/-<i>qualcosa</i></b> il giocatore
            tirerà 2d6 e aggiungerà o sottrarrà dal risultato il modificatore appropriato. In DW non ci sono soglie numeriche
            da raggiungere, non c'è AC o DR. Il testo della Mossa indica come interpretare il risultato del tiro. In genere
            il risultato è interpretato secondo la seguente divisione:
            <ul>
                <li>Se il risultato è <b>10 o più</b>: Pieno successo, il giocatore mantiene il controllo narrativo.</li>
                <li>
                    Se il risultato è tra <b>7 e 9</b> (inclusi): Successo è parziale oppure c'è un costo o una conseguenza
                    inattesa, il GM prende parte del controllo narrativo.
                </li>
                <li>Se il risultato è <b>6 o meno</b>: Il GM ha il pieno controllo sugli eventi.</li>
            </ul>
        </p>
        <p>
            Molto spesso il testo delle Mosse non menziona il risultato <i>6-</i>, in questi casi avviene quanto detto sopra:
            il controllo sulla narrazione passa al GM, il quale può mettere in atto una <i>Mossa del GM</i>. Questo non significa
            necessariamente che il personaggio abbia totalmente fallito in ciò che voleva fare, ma semplicemente che in qualche
            modo sarà il GM a decidere come portare avanti la storia.
        </p>
    </div>


    <div class="row boxed moves">
        <h2>Mosse del GM</h2>
        <p>
            Le Mosse del GM sono diverse da quelle del Giocatore in quanto:
            <ul>
                <li>non menzionano l'evento scatenante</li>
                <li>non includono mai un tiro</li>
            </ul>
        </p>
        <p>
            In DW il GM non tira dadi. Tutte le volte che un evento casuale ha un effetto sui personaggi, sono i giocatori dei rispettivi
            personaggi a tirare i dadi corrispondenti.
        </p>
        <p>
            L'evento scatenante per le Mosse del GM è sempre uno di questi tre:
            <ol>
                <li><b>Quando un giocatore tira un 6-</b></li>
                <li><b>Quando tutti guardano il GM per sapere cosa succederà</b></li>
                <li><b>Quando si presenta un'occasione d'oro.</b></li>
            </ol>
        </p>
        <p>
            Il primo è già stato discusso parlando delle Mosse del Giocatore. Tirare un 6- significa perdere il controllo sulla narrazione,
            di conseguenza il GM fa una Mossa. Il secondo è semplicemente naturale. I giocatori potrebbero passare del tempo
            a parlare tra di loro "in character" ma ad un certo punto faranno una domanda o si fermeranno e aspetterano per
            <b>vedere cosa succede dopo</b>. A quel punto il GM prende la parola e fa una Mossa.
        </p>
        <p>
            Il terzo evento include tutte quelle volte in cui un giocatore descive il suo PG mentre compie una azione tale che l'universo
            e le leggi che lo regolano non possono ignorare. Ragnar si butta dal ciglio del burrone? Occasione d'oro: Ragnar
            cade. Melvin bastona un alveare? Occasione d'oro: Melvin è inseguito da uno sciame di api iraconde. Xanatus maledice
            urlando la divinità del tuono? Occasione d'oro: Xanatus è colpito da un fulmine.
        </p>
        <p>
            Non ci sono regole ferree su <b>come</b> il GM debba rispondere ad ogni evenienza. Tuttavia questi è guidato
            da varie cose. Prima di tutto il <b>buon senso</b>, le regole di base della logica regnano sovrane su DW e possono,
            se necessario, invalidare ogni tiro, mossa o attributo. In secondo luogo il GM ha la responsabilità di tenere
            a mente il <b>genere narrativo</b>, ciò che ha senso in una storia "high fantasy" potrebbe non avere senso in
            una "grim dark" o "horror". Terzo, il GM farà a bene a tenere presente i <b>desideri dei giocatori</b>, se hanno
            chiesto un'avventura brutale piena di scelte difficili, ammorbidire le conseguenze delle loro azioni e trattanere
            la furia dei mostri non conseguirà il risultato atteso. Se invece desiderano un'ambientazione più "cartoon",
            può avere perfettamente senso per Ragnar sbracciare e calciare a mezz'aria stile "Vile Coyote" per ritornare
            verso il ciglio del burrone.
        </p>
    </div>


    <div class="row boxed moves">
        <h2>I Principi Guida</h2>

        <p class="highlight">
            Dungeon World è una <b>Conversazione</b>
        </p>
        <p>
            Ricorda sempre che il gioco di ruolo non è uno sport competitivo, avvaliti dell'aiuto di tutti i presenti per rendere la
            storia più interessante e coinvolgente possibile. Allo stesso tempo cerca di non prevaricare sugli altri e di
            non uscire troppo dal coro. Anche se il GM ha la maggiore responsabilità, tutti quanti devono cercare di attenersi
            al genere e al tono concordati all'inizio del gioco. Nel caso questi non siano di tuo gradimento parlane con
            sincerità agli altri giocatori e cercate un modo di accontentare tutti.
        </p>
        <p>
            Non avere paura di parlare "in meta". La <i>Conversazione</i> riguarda mondi e storie di fantasia, certo, ma
            sono persone reali che partecipano a questa conversazione. Alle volte è necessario e utile discostarsi dagli
            avvenimenti narrati e osservare la storia con sguardo critico per poi indirizzarla in luoghi nuovi ed entusiasmanti.
            Se hai voglia di giocare (o "girare", come in uno studio cinematografico) una scena in particolare, ma non riesci
            ad ottenere quello che vuoi "in character", parlane in meta al GM e agli altri giocatori. Magari qualcuno ha
            un'idea su come arrivare a quella scena in un modo che soddisfa tutti.
        </p>
        <p>
            DW è <i>sempre</i> una conversazione. Non fare il monologo. Non aspettare il tuo turno... Non ci sono turni!
            Quando un gruppo di amici partecipa in una conversazione non stabiliscono chi deve parlare in anticipo. Tutto
            si svolge in modo fluido e naturale. 
        </p>

        <p class="highlight">
            <b>Agisci</b> per ottenere un Risultato
        </p>
        <p>
            Pensare in termini di Mosse ("quale Mossa posso attivare ora?") non aiuta a giocare bene a Dungeon World. La cosa di gran
            lunga migliore è pensare alla storia: se fossi il mio personaggio, cosa vedrei? Cosa sentirei? Cosa proverei?
            Cosa vorrei? Cosa farei?
            <br/> Se il tuo sentiero è interrotto da un profondo burrone non chiederti: "Quale mossa può portarmi dall'altra
            parte?". Pensa piuttosto a come raggiungere il tuo obiettivo: "Come posso attraversare questo burrone?". Quando
            hai elaborato un piano, mettilo in atto. Se non ti viene in mente nulla ricorda che hai degli amici fidati che
            fanno il tifo per te, chiedi loro un consiglio, quindi agisci.
        </p>

        <p class="highlight">
            Gioca per <b>Scoprire</b> Cosa Accadrà
        </p>
        <p>
            Dungeon World dà il meglio di se quando si improvvisa. In generale però, anche se il GM sta prendendo spunto
            da un modulo scritto o se ti sei fatto un'idea di come il tuo personaggio si evolverà, è meglio non colmare 
            tutti gli spazi in anticipo. Sarebbe molto difficile per 4-6 persone scrivere autonomamente altrettante storie
            diverse e poi prendere che queste si incastrino tra loro alla perfezione. E' di gran lunga più semplice costruire
            la storia assieme, costruendo ciascuno sugli elementi contribuiti dagli altri.
        </p>
        <p>
            Esistono molti giochi di ruolo che permettono di rispondere a domande tipo: "In che modo gli eroi salveranno il regno?"
            <br/>Dungeon World però è molto più adatto a rispondere alla domanda: "Il regno sarà salvato, o ne rimarrà solo un
            mucchio di fumanti macerie?"
            <br/>Quindi invece di cercare di piegare gli eventi alla tua volontà per realizzare una storia già scritta,
            rilassati e goditi lo spettacolo. Il risultato potrebbe sorprenderti.
        </p>
    </div>
</body>

</html>