<html>

<head>
    <title>Dungeon World</title>
    <link href="https://fonts.googleapis.com/css?family=Alegreya+Sans+SC|Roboto+Condensed" rel="stylesheet">
    <link href="https://fonts.googleapis.com/css?family=Cormorant+Garamond:400i,600i" rel="stylesheet">
    <link rel="stylesheet" type="text/css" href="style.css">
    <style>
        .row {
            width: 720px;
            margin: 0 auto;
        }

        .boxed {
            padding: 5px 15px 10px;
            background: #FFF;
            box-shadow: 3px 3px 12px rgba(0, 0, 0, 0.3);
            margin-bottom: 20px;
        }

        .fc {
            display: flex;
        }

        .boxed .col {
            flex-grow: 1;
            padding: 0 10px;
        }

        h2 {
            font-weight: bold;
            font-size: 19px;
            margin-top: 5px;
        }

        p {
            padding: 5px 20px;
        }

        .objectives p {
            font-family: 'Cormorant Garamond', serif;
            font-style: italic;
            text-align: center;
            font-size: 22px;
            margin: 5px;
        }

        .guidelines p {
            text-align: center;
        }

        .moves .moves-move p,
        .moves .moves-move ul {
            margin: 5px;
        }

        p.highlight {
            font-family: 'Cormorant Garamond', serif;
            font-style: italic;
            font-size: 19px;
            border-bottom: 1px solid #E1E1E1;
        }
    </style>
</head>

<body>
    <div class="row">
        <h1>Introduzione</h1>
    </div>
    <div class="row boxed moves">
        <h2>Cos'è Dungeon World</h2>
        <p>
            Dungeon World (DW), è un gioco di ruolo basato sull'Apocalypse Engine, il sistema alla base di Apocalypse World.
            Anche se il "tema" della narrazione è lo stesso di un classico GDR fantasy, tipo D&D, i meccanismi impiegati sono
            radicalmente diversi. In questo senso, pensare a DW come un GDR può essere controproducente, 
            specialmente per un giocatore abituato a giochi di ruolo con forti elementi di strategia e simulazione.
        </p>
        <p>
            L'approccio di DW al GDR è diverso, e perciò anche il lettore deve avvicinarsi a esso con una mentalità diversa.
            Mentre l'approccio classico consiste nel fornire una situazione iniziale (Avventura) e una serie di regole atte 
            a simulare minuziosamente gli avvenimenti, nella speranza che il prodotto finale sia una 
            storia degna di essere raccontata, DW fa il contrario. Fornisce per prima cosa strumenti adatti a manipolare
            la storia, supportando questi con un sottile strato di regole pensate più per introdurre suspance che per simulare.
        </p>
        <p class="highlight">
            Dungeon World non è un gioco di strategia, ma un sistema di tecniche per la narrazione collaborativa
        </p>
    </div>




    <div class="row boxed moves">
        <h2>Meccanismo Base</h2>
        <p>
            La base delle regole di DW è la <b>Mossa</b>. Esistono due categorie principali di Mosse:
            <i>Mosse del Giocatore</i> e <i>Mosse del GM</i>.
        </p>
        <h2>Mosse del Giocatore</h2>
        <p>
            Le Mosse del Giocatore sono divise per convenienza in Mosse di Base, Mosse Avanzate e Mosse di Classe, ma in sostanza hanno
            tutte in comune gli stessi elementi:
            <ul>
                <li>un evento scatenante</li>
                <li>un meccanismo di risoluzione basato sul tiro di dadi (opzionale)</li>
                <li>uno o più effetti sulla narrazione</li>
                <li>raramente informazioni aggiuntive su <b>come</b> apportare gli effetti sulla narrazione</li>
            </ul>
        </p>

        <p class="highlight">
            Tutte le Mosse Nascono nella Narrazione e Finiscono nella Narrazione
        </p>

        <h2>Mosse: Evento Scatenante</h2>
        <p>
            Le Mosse del Giocatore non possono essere invocate direttamente. Non sono pulsanti su un joypad 
            o carte nella mano che il giocatore possa azionare per scatenare una catena di eventi. Al contrario,
            <b>la Mossa viene invocata da un evento che ha luogo nella storia</b>.
        </p>
        <p>
            Nemmeno il GM ha l'abilità di invocare direttamente una Mossa del giocatore. Un GM che abbia diretto una sessione
            di D&D potrebbe essere tentato di descrivere una situazione pericolosa e poi <i>dettare ai giocatori di eseguire una Mossa</i>,
            come fosse un <i>Tiro Salvezza</i>. In DW questo è assolutamente da evitare. <br/>Il GM può, anzi deve, 
            creare situazioni pericolose, se ha senso può anche applicarne direttamente le conseguenze sui PG,
            tuttavia non può attivare una mossa del giocatore. Devono essere i giocatori a descrivere cosa fanno i PG in risposta ai
            pericoli. Sono questi eventi narrativi a loro volta che scatenano una Mossa o l'altra, o anche nessuna.
        </p>
        <p>
            La narrazione viene prima.
            I personaggi si muovono e agiscono rispondendo alle sole regole dello spettacolo e/o del buon senso.
            Di tanto in tanto le azioni di un personaggio corrisponderanno all'evento scatenante di una Mossa.
            Quando ciò avviene i giocatori interrompono la narrazione per risolvere la Mossa, quindi ne applicano il risultato
            alla storia e proseguono. Il GM vorrà tenere a mente quali sono gli eventi in grado di scatenrare specifiche
            Mosse in modo da riconoscerli in gioco e aiutare i giocatori a risolere le Mosse nel modo corretto.
        </p>

        <p class="highlight">
            Non pensare alle Mosse, pensa alla storia
        </p>

        <h2>Mosse: Tirare i Dadi</h2>
        <p>
            Alcune Mosse richiedono il tiro di dadi. Ogni volta che una mossa dice <b>tira+/-<i>qualcosa</i></b> il giocatore
            tirerà 2d6 e aggiungerà o sottrarrà dal risultato il modificatore appropriato. In DW non ci sono soglie numeriche
            da raggiungere, non c'è AC o DR. Il testo della Mossa indica come interpretare il risultato del tiro. In genere
            il risultato è interpretato secondo la seguente divisione:
            <ul>
                <li>Se il risultato è <b>10 o più</b>: Pieno successo, il giocatore mantiene il controllo narrativo.</li>
                <li>
                    Se il risultato è tra <b>7 e 9</b> (inclusi): Successo è parziale oppure c'è un costo o una conseguenza
                    inattesa, il GM prende parte del controllo narrativo.
                </li>
                <li>Se il risultato è <b>6 o meno</b>: Il GM ha il pieno controllo sugli eventi.</li>
            </ul>
        </p>
        <p>
            Molto spesso il testo delle Mosse non menziona il risultato <i>6-</i>, in questi casi avviene quanto detto sopra:
            il controllo sulla narrazione passa al GM, il quale può mettere in atto una <i>Mossa del GM</i>. Questo non significa
            necessariamente che il personaggio abbia totalmente fallito in ciò che voleva fare, ma semplicemente che in qualche
            modo sarà il GM a decidere come portare avanti la storia.
        </p>
    </div>


    <div class="row boxed moves">
        <h2>Mosse del GM</h2>
        <p>
            Le Mosse del GM sono diverse da quelle del Giocatore in quanto:
            <ul>
                <li>non menzionano l'evento scatenante</li>
                <li>non includono mai un tiro</li>
            </ul>
        </p>
        <p>
            In DW il GM non tira dadi. Tutte le volte che un evento casuale ha un effetto sui personaggi, sono i giocatori dei rispettivi
            personaggi a tirare i dadi corrispondenti.
        </p>
        <p>
            L'evento scatenante per le Mosse del GM è sempre uno di questi tre:
            <ol>
                <li><b>Quando un giocatore tira un 6-</b></li>
                <li><b>Quando tutti guardano il GM per sapere cosa succederà</b></li>
                <li><b>Quando si presenta un'occasione d'oro.</b></li>
            </ol>
        </p>
        <p>
            Il primo è già stato discusso parlando delle Mosse del Giocatore. Tirare un 6- significa perdere il controllo
            sulla narrazione, di conseguenza il GM fa una Mossa. Il secondo è semplicemente naturale. Prima o poi i giocatori
            rivolgeranno al GM una domanda o si fermeranno a guardare il GM per <b>vedere cosa succede dopo</b>.
            A quel punto il GM prende la parola e fa una Mossa.
        </p>
        <p>
            Il terzo evento include tutte quelle volte in cui un giocatore descrive il suo PG mentre compie una di quelle azioni 
            che le leggi dell'universo non possono ignorare. Ragnar si butta dal ciglio del burrone? Occasione d'oro: Ragnar
            cade. Melvin bastona un alveare? Occasione d'oro: Melvin è inseguito da uno sciame di api iraconde. Xanatus maledice
            urlando la divinità del tuono? Occasione d'oro: Xanatus è colpito da un fulmine.
        </p>
        <p>
            Non ci sono regole ferree su <b>come</b> il GM debba rispondere ad ogni evenienza. Tuttavia questi è guidato
            da principi. Prima di tutto il <b>buon senso</b>: le regole di base della logica regnano sovrane su DW e possono,
            se necessario, invalidare ogni tiro, mossa o attributo. In secondo luogo il GM ha la responsabilità di tenere
            a mente il <b>genere narrativo</b>: ciò che ha senso in una storia "high fantasy" potrebbe non avere senso in
            una "grim dark" o "horror". Terzo, il GM farà a bene a tenere presente i <b>desideri dei giocatori</b>: se hanno
            chiesto un'avventura oscura e brutale, trattenersi dall'applicare in modo crudo e realistico le conseguenze
            di un fallimento difficilmente conseguirà risultato atteso. Se invece desiderano un'ambientazione più "cartoon",
            può avere perfettamente senso per Ragnar far roteare le gambe a mezz'aria stile "Vile Coyote" per ritornare
            verso il ciglio del burrone.
        </p>
    </div>


    <div class="row boxed moves">
        <h2>I Principi Guida</h2>

        <p class="highlight">
            Dungeon World è una <b>Conversazione</b>
        </p>
        <p>
            Ricorda sempre che il gioco di ruolo non è uno sport competitivo, avvaliti dell'aiuto di tutti i presenti per rendere la
            storia più interessante e coinvolgente possibile. Allo stesso tempo cerca di non prevaricare sugli altri e di
            non uscire troppo dal coro. Anche se il GM ha la maggiore responsabilità, tutti quanti devono cercare di attenersi
            al genere e al tono concordati all'inizio del gioco. Nel caso questi non siano di tuo gradimento parlane con
            sincerità agli altri giocatori e cercate un modo di accontentare tutti.
        </p>
        <p>
            Non avere paura di parlare "in meta". La <i>Conversazione</i> riguarda mondi e storie di fantasia, certo, ma
            sono persone reali che partecipano a questa conversazione. Alle volte è necessario e utile discostarsi dagli
            avvenimenti narrati e osservare la storia con sguardo critico per poi indirizzarla in luoghi nuovi ed entusiasmanti.
            Se hai voglia di giocare (o "girare", come in uno studio cinematografico) una scena in particolare, ma non riesci
            ad ottenere quello che vuoi "in character", parlane in meta al GM e agli altri giocatori. Magari qualcuno ha
            un'idea su come arrivare a quella scena in un modo che soddisfa tutti.
        </p>
        <p>
            DW è <i>sempre</i> una conversazione. Non fare il monologo. Non aspettare il tuo turno... Non ci sono turni!
            Quando un gruppo di amici partecipa in una conversazione non stabiliscono chi deve parlare in anticipo. Tutto
            si svolge in modo fluido e naturale. 
        </p>

        <p class="highlight">
            <b>Agisci</b> per ottenere un Risultato
        </p>
        <p>
            Pensare in termini di Mosse ("quale Mossa posso attivare ora?") non aiuta a giocare bene a Dungeon World. La cosa di gran
            lunga migliore è pensare alla storia: se fossi il mio personaggio, cosa vedrei? Cosa sentirei? Cosa proverei?
            Cosa vorrei? Cosa farei?
            <br/> Se il tuo sentiero è interrotto da un profondo burrone non chiederti: "Quale mossa può portarmi dall'altra
            parte?". Pensa piuttosto a come raggiungere il tuo obiettivo: "Come posso attraversare questo burrone?". Quando
            hai elaborato un piano, mettilo in atto. Se non ti viene in mente nulla ricorda che hai degli amici fidati che
            fanno il tifo per te, chiedi loro un consiglio, quindi agisci.
        </p>

        <p class="highlight">
            Gioca per <b>Scoprire</b> Cosa Accadrà
        </p>
        <p>
            Dungeon World dà il meglio di se quando si improvvisa. In generale però, anche se il GM sta prendendo spunto
            da un modulo scritto o se ti sei fatto un'idea di come il tuo personaggio si evolverà, è meglio non colmare 
            tutti gli spazi in anticipo. Sarebbe molto difficile per 4-6 persone scrivere autonomamente altrettante storie
            diverse e poi prendere che queste si incastrino tra loro alla perfezione. E' di gran lunga più semplice costruire
            la storia assieme, costruendo ciascuno sugli elementi contribuiti dagli altri.
        </p>
        <p>
            Esistono molti giochi di ruolo che permettono di rispondere a domande tipo: "In che modo gli eroi salveranno il regno?"
            <br/>Dungeon World però è molto più adatto a rispondere alla domanda: "Il regno sarà salvato, o ne rimarrà solo un
            mucchio di fumanti macerie?"
            <br/>Quindi invece di cercare di piegare gli eventi alla tua volontà per realizzare una storia già scritta,
            rilassati e goditi lo spettacolo. Il risultato potrebbe sorprenderti.
        </p>
    </div>
</body>

</html>